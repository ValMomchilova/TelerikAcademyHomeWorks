"Factory Method" Дефинира интерфейс за създаване на обект, но позволява на подкласовете да решат кой клас да инстанцират. "Factory Method" дава възможност на класа да преотстъпи процеса на създаване на подкласовете.
"Factory Method" се използва, когато 
- Конкретен клас не може да предвиди типа на обектите, които трябва да създаде.
- Необходимо е подкласовете на дадения клас да определят обектите, които създава
- Много класове в приложението делегират отговорности на един или няколко помощни подкласа и искате да локализирате знанието за това, на кой помощен клас да се делегира дадена отговорност в даден момент.
Участници:
- Product - дефинира интерфейса на обектите, създавани от "Factory Method"
- Concrete Product - конкретна имплементация на Product 
- Creator - декларира Factory Method, който връща обект от тип Product
- Concrete Creator - предефинира метода Factory Method-а, така че да връща инстанция на Concrete Product.
Като се очаква Concrete Product и съответно Concrete Creator да бъдат поне два или повече.
Често се създава паралелна йерархия от класове.
